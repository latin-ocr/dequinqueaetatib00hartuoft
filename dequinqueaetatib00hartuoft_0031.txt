ψ29-

agricultura diceret et indicaret, utrum status versu 117
descriptus mansisset, an necessitas agri colendi exstitisset.
Quibus rebus cognitis nemo certe negabit externae vitae
descriptionem abrumpi, ut eius loco nova res introduci possit
quae poetae maxime cordi fuisse videtur. Certe primum
consilium augeri et novam rem introduci, etsi ex anteceden-
tibus non exspectatur, ne ego quidem improbo. Saepe poeta
aliquid addit quod ad rem minus pertinet. Sed hic statim
initio nova res una cum altera indicatur et ita, ut pares sint

χρυσέῳ οὔτε (svm ἐναλίγκιον οὔτε νόημα (v. 129).

Gravissimum autem est quod prima res non perficitur, sed
subito deseritur. Nova re igitur introducta prima detrimen-
tum capit. Hoc eo defendi non potest, quod Hesiodus in
versu 106 rationem suam narrandi verbo {xxoovcsofw significat.

Lehrs eo, quod nova res introducitur et fuse tractatur
alium auc-torem cognovit et suo iure, etsi modum excessit.
Fieri non potuit, ut idem poeta narrationem hoc modo
produceret et ad auream aetatem talem argenteae aetatis
descriptionem adiceret. Obstat etiam ille versus 129 quem
transscripsi. Sic pergere non potest qui in aurea aetate
nihil de νοήμασι dixit. Quod Lehrsio quidam opposuerunt,
summam rem non tangit. Hoc tantum annotaverunt in
aurea aetate aliquid de moribus dicere supervacaneum vel
ineptum fuisse. Sed hoc argumento nihil explicatur, nisi
cur is qui argenteam aetatem confecit ad auream aetatem
aliquid de moribus adicere omiserit vel omittere potuerit,
nam ipsi auream aetatem etiam moribus perfectam fuisse
ipsius versus 129 sententia ostenditur. Si autem ipse-huius
aetatis descriptionem confecit, cur hanc sententiam non ex-
presserit non intellegitur. Quae cum ita sint dubitari non
potest, quin argenteae aetatis descriptio quam legimus ab
alio poeta confecta sit atque aureae aetatis descriptio. Sed
certe Lehrs modum excessit, cum ipsam aetatem alii poetae
tribuit et ab aurea plane disiunxit. Versus quibus de in-
fantia agitur et verba ἄλγε’ ἔχοντες ad auream aetatem
spectare statuimus. Accedit, quod et in versu 110 et in
v. 128 dicitur ποίησαν Ὀλύμπια ὁώμοιτ5 ἔχοντες. Coniunctio

