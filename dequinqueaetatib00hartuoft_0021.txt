—19—

omnibus rebus quas homines aegre ferunt et possidebant
omnia quae homines appetunt. Sed externae tantum vitae
imago datur, nullo verbo mores illorum hominum tanguntur.
Exspectamus igitur poetam procedente narratione exponere
velle, quomodo hic florentissimus status depravatus sit et
praesens status exstiterit. Sed iam in argenteae aetatis
descriptione hoc propositum recedit et nova res introducitur.
Etsi enim initio de externa hominum vita agitur, brevibus
tantum- hoc fit, non absolute et subito poeta ad morum
descriptionem transit quae praeter exspectationem cadit.
Itaque consilium quod ex aurea aetate statuimus immutatur
et augetur, ita vero, ut nova res magis emineat. Deinde
in aeneae aetatis descriptione ad mores vix alluditur (v. 146)
neque vero externus status fusius exponitur, immo maxime
poetae interest magnitudinem et vim illorum hominum
depingere. Unde apparet neque in hac parte primum con-
silium servari. In heroibus mores primo 1000 ponuntur.
Postremo in imagine quae in quinta aetate de tempore
futuro depingitur copiosissime de moribus disseritur. Vide-
mus igitur narrationis argumentum non unum et idem esse
et narrationem aliter progredi atque secundum initium ex-
spectamus et exspectare possumus. Poeta proposito consilio
non stat. — Suscipio hic offensionem quandam Lehrsiil
quae, etsi a Schoemanno² et Vollbehrio²³ refutata putatur,
tamen re vera manet neque refutari potest. Infra, cum discre-
pantiis usus narrationis elementa vetusta et partes ab
Hesiodo adiectas discernere conabor, de hac offensione
fusius disseram.

Alterum genus offensionum ad sensum et sententiam
pertinet. Progressus ab aureo ad ferreum saeculum quo
praesens tempus significatur non consentaneus est7 quam-
quam nomina a metallis sumpta talem progressum indicare
videntur. Exspectamus enim metallorum serie a pretiosissimo
metallo ad vilissimum descendente ⁴significari hominum vitam
per quinque — vel quattuor — gradus a perfecto aurei

¹ Quaestiones epicae p. 230, A. 13.
² Opusc. ΙΙ, p. 306 sq. ³ 1. a. p. 40 sqq.

