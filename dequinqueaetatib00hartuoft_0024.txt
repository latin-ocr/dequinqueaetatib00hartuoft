*22*

hoc certe efficiendum est huius aetatis descriptionem a
poeta aliquo confectam esse qui Theogoniam pernoverat.
Etsi ex his observationibus per se multum effici non potest,
tamen fortasse alicuius momenti erunt ad alias res vel con-
firmandus vel improbandas.

Hae sunt mirae narrationis discrepantiae ut narrationem
ipsam et virorum doctorum scripta huc pertinentia perscru-
tatus eas cognosco.

Iam eas explicare conabor.

2.

Ad id haud inutile mihi videtur gravissima quaeque a
viris doctis effecta proferre. Quamvis enim mea sententia
a prioribus differat, tamen multum illis etiam ubi erraverunt
debeO. Itaque eo magis, quomodo mea sententia orta sit,
perspicuum fiet, si etiam illarum mentionem fecero. Cum
autem de difficili re agatur, non satis habeo priorum inter-
pretum sententias enumerare, deinde meam adicere, sed
etiam, ubi praecipue erraverint, breviter exponam.

Ac primum quidem reiciendum est, quod Kirchhoff
discrepantias removere studuit, cum quartam aetatem se-
clusit. Heroes nisi ab ipso Hesiodo inseri non potuisse in
capite primo ostendi. Neque vero his remotis fabulae pro-
gressus perspicuus est, immo multae difficultates relin-
quuntur. Sic fieri non posse quod temptavit eX ipsius
Kirchhoffii experimento elucet. Discrepantiae propter multi-
tudinem omnino non possunt removeri, immo penitus narra-
tioni inhaerent. Itaque nostrum est eas intellegere et, unde
ortae sint, explicare. Hoc modo reliqui viri docti egerunt,
sed tam diversa tamque mira ex eis effecerunt, ut hoc
omnino non pro certo enodari posse putes. Percenseamus
eorum sententias secundum eas difficultates a quibus quis-
que maxime profectus est. Neque enim eodem modo omnes
difficultates respexerunt, sed sententiae eorum plerumque
ex una pendent. Quo factum est, ut saepe reliquis rebus
repugnarent. Î‡

Plurimi interpretes profecti sunt a proprietate tertio
loeo prolata et inde originem et sensum fabulae explicare

