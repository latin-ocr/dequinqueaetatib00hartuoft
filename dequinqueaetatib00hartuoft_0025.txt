le 23 ,c

conati sunt. Sic egerunt Voelcker1, Lang, Betke² quibus
etiam Buttmann et Bamberger adnumerandi sunt qui, etsi
etiam discrepantias primo loco collecta-s cognoverunt, tamen
ex illa maxime narrationem explicare studuerunt.

Ex illo, quod in narratione et status quodam modo veri
et status cogitatione ficti describuntur, effici posse puta-
verunt haec elementa non a primo coniuncta esse, immo
postea demum coisse. Cum aut antiquior quaedam fabula
aucta aut duae fabulae separatae coniunctae essent. Hoc
effecit Bamberger³ cui Cras assentitur 4, cum in narratione
duas diversas fabulas statuit quae propter similitudinem
quandam in unum corpus coactae essent, Illud contra visum
est Battmanno ⁵ qui tres priores aetateS, Voelckero⁴³ qui duas
ultimas antiquiores putavit, praeterea Langio et Betkeio⁷
qui duas priores aetates pei-vetustam ex oriente profectam
fabulam esse contenderunt cui Hesiodus, quomodo Graeci
progressi essent, adiecisset. Etsi haec conclusio e vera
quadam observatione pendet, tamen hanc rectam rationem
non esse effectus ipse ostendit. Quid enim valet, si narra-
tionem sic persecamus'? Buttmanno‚ ut narrationi quam e
tribus prioribus aetatibus constitisse putavit sensum suppo-
neret, eam pluribus locis mutatam esse accipiendum erat,
ut minime verisimilis sit eius sententia, Omitto Voelckeri
sententiam plane perversam, Neque vero Bambergeri ‘mytho
philosophico' aut narrationi quam Lang et· Betke antiquissi-
mam putaverunt, probabilem sensum elicies, Ut omittam
’ prima aetate maxime statum altera maxime mores describi,
quid poeta his diversis imaginibus oppositis indicare voluit?
Ipsi hoc demonstrare vix conati sunt. Satis habuerunt narra—
tionem vel ‘philosophicam' vel ‘moralem’ significare. Quomodo
autem talis narratio tam vetustis temporibus fieri potuerit,
non explicant,

Cognoscimus hac violenta ratione nos finem consequi
non posse. Neque per se verisimile est duas narrationis

 

¹ Mythologie des iapetischen Geschlechts p. *250 sqq.

² 1. a. p. 39 sqq, qui Langii sententiam repetit.

³ 1. a. p. 525 sqq. ⁴ 1. a. p. 11 sq. ⁵ 1. a. p. 5 sqq.
⁶ 1. a. p. 272 sqq. ⁷ l. a. p. 44.

